ДИГЕСТИН (DIGESTIN)

Загальна характеристика:
основні фізико-хімічні властивості: розуватий прозорий сироп з характерним запахом і приємним смаком;
склад: 100 мл сиропу містять папаїну- 1,6 г; пепсину - 0,8 г; санзиму-2000 - 0,2 г;
допоміжні речовини: кармоїзин 85 %, лимонна кислота безводна, натрію едеат двозамінний, гліцерин, метилпарабен, пропілпарабен, пропіленгліколь, натрію цитрат, сорбітол 70 %, полуничний порошок, полуничний сироп, цукроза, вода очищена.
Форма випуску. Сироп.
Фармакотерапевтична група. Засоби, що поліпшують травлення. Ферментні препарати.
Код АТС: А09А А02.

Фармакологічні властивості. Дигестин (сироп) - добре збалансована комбінація специфічних травних ферментів, що сприяють повному розщепленню білків, жирів, вуглеводів і волокон. Дигестин забезпечує організм папаїном та пепсином, двома протеолітичними ферментами, у поєднанні із санзимом-2000 - мультиензимним комплексом, що містить протеазу, амілазу, ліпазу, целюлазу та інші ефективні ферменти. Дані ферменти як каталізатори діють на вміст травного тракту, розщеплюючи його на більш прості і легкозасвоювані елементи, призводять до завершення гідролізу білків у пептони і дрібні пептиди, крохмалів - в декстрини і прості цукри, жирів - у жирні кислоти і гліцерин, спричиняють розщеплення целюлози на легкозасвоювану форму. 
Фармакокінетика. Дослідження фармакокінетики препарату не проводились.

Показання для застосування:
- Функціональні порушення травлення у пацієнтів різного віку, в період вагітності, при дисбалансі чи дефіциті травних ферментів, що супроводжуються диспепсією, почуттям дискомфорту, переповнення шлунка, нудоти після їжі.
- Неадекватність секреторних травних функцій, пов'язаних із захворюванням чи операцією на шлунку, тонкому кишечнику чи підшлунковій залозі.
- Хронічний ентерит, гастрит, панкреатит; стан після резекції шлунка.
- Відсутність апетиту; нервова анорексія.

Спосіб застосування та дози:
- Дітям до 1 року – пів чайної ложки (2,5 мл) тричі на день;
- дітям від 1 до 14 років - 1 чайна ложка (5 мл) тричі на день;
- дорослим і підліткам - 1 столова ложка (15 мл) тричі на день.

Приймається внутрішньо під час чи одразу після їжі.
Тривалість лікування залежить від перебігу захворювання і визначається індивідуально для кожного хворого.

Побічна дія. Можливі незначний розлад кишечнику, алергічні реакції.

Протипоказання. Препарат протипоказаний у разі алергії на один з його компонентів.

Передозування. Не виявлене і малоймовірне, оскільки препарат не всмоктується з травного тракту.

Взаємодія з іншими лікарськими засобами. Не описана.

Умови та термін зберігання. Зберігати в недоступному для дітей місці, при температурі 15-25 С. Термін придатності -2 роки.

Умови відпуску. Без рецепту.

Упаковка. Сироп по 120 мл у пластикових флаконах, по 1 флакону у картонній коробці.

Виробник. Фарко.
Адреса. Р.О. Вох №: 12 Sidi Gаbеr, Александрія, Єгипет.

