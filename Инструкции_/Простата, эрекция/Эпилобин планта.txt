Епілобін планта
(Эпилобин планта; Epilobin planta)
Загальна характеристика:
основні фізико-хімічні властивості: cуміш подрібнених до визначеного ступеня частин рослин з ароматним специфічним запахом, що обумовлено вмістом Bucco Folium, до її складу входять частки фіолетових пелюстків і червонуватих стебел (Epilоbii herba); часточки жовто-зеленого, блискучого твердого листя (Bucco folium); жовті часточки листя і стебел (Solidaginis herba); часточки жовтогарячих язикоподібних квіток (Calendulae flos cum calyce);
склад: 1 фільтр-пакет містить 50% трава кипрею (Epilobii herba), 25% листя букко (Bucco folium), 15% трава золотушника звичайного (Solidaginis herba), 10% квітки календули (нагідків) (Calendulae flos cum calyce).
Форма випуску. Збір.
Фармакотерапевтична група. Засоби, що застосовуються в урології. Код АТС G04BX50**.
Фармакологічні властивості. Фармакодинаміка. Має протизапальні, заспокоюючі та спазмолітичні властивості, зменшує позиви до сечовипускання, покращує якість сну. Не зменшує розміру простати та її об’єм. Проявляє сечогінні, в’яжучі, антибактеріальні властивості та запобігає надмірній ламкості капілярів
Фармакокінетика. Не вивчалась.
 
Показання для застосування. 
Лікування і профілактика запальних захворювань нирок, сечовивідних шляхів і сечового міхура (пієліт, ниркові камені і пісок, пієлонефрит).
Можна використовувати при лікуванні гіперплазії передміхурової залози.
Спосіб застосування та дози. 
1 фільтр-пакет заливають 300 мл окропу і настоюють протягом 10 хв у закритому посуді. Приймати теплим 2-3 рази в день безпосередньо після приготування. Для поліпшення смаку можна підсолодити.
Курс лікування становить 2-4 тижні.
Побічна дія. У хворих з підвищеною чутливістю до окремих компонентів препарату можливі алергічні реакції.
Протипоказання. Препарат протипоказаний при підвищеній чутливості до окремих компонентів збору, при гломерулонефриті. Не слід приймати препарат вагітним жінкам, та жінкам, які годують груддю. Досвід застосування у дітей відсутній.
Передозування. Не спостерігалося.
Особливості застосування. Під час лікування потрібно постійно контролювати показники загального аналізу сечі.
Взаємодія з іншими лікарськими засобами. Невідома.
Умови зберігання.
Зберігати у сухому, недоступному для дітей місці, при температурі не вище 25 ?С, в оригінальній упаковці.
Термін придатності. 2 роки.

