Спорыш.Гірчака пташиного трава.
(Горца птичьего трава; Herba Polygoni Avicularis)
Загальна характеристика.
міжнародна назва: Polygonum аviculare;
основні фізико-хімічні властивості: подрібнена трава має сірувато-зелений колір, слабкий запах, злегка в’язкий смак;
склад: 1 пачка містить 100 г трави гірчака пташиного.
 
Форма випуску. Трава.
Фармакотерапевтична група. Засоби, що сприяють розчиненню сечових конкрементів. Код АТС G04BC.
Фармакологічні властивості. Трава гірчака пташиного або споришу звичайного (Poliygonum aviculare L.) містить дубильні речовини, дегідроаскорбінову кислоту, флавонолові глікозиди, кверцетин і авікулярин, каротин, сполуки кремнієвої кислоти, заліза, протеїн, білок, цукор, слизові та смолисті речовини. Завдяки вмісту комплексу біологічно активних речовин препарати гірчака пташиного зменшують проникність стінок судин і підвищують зсідання крові, перешкоджають утворенню сечових конкрементів та сприяють їх виведенню з сечею, підвищують діурез, сприяють виведенню надлишків іонів натрію та хлору (шляхом збільшення фільтрації в ниркових клубочках) та знижують артеріальний тиск.
Показання для застосування. Настій гірчака пташиного застосовують у комплексній терапії як допоміжний лікарський засіб, що сприяє відходженню дрібних конкрементів, при сечокам’яній хворобі.
Спосіб застосування та дози. Для приготування настою 15 г (3 столові ложки) трави кладуть в емальований посуд, заливають 200 мл (1 склянка) гарячої перевареної води, закривають кришкою і нагрівають на киплячій водяній бані 15 хвилин, настоюють 45 хвилин при кімнатній температурі, проціджують та віджимають. Об’єм одержаного настою доводять перевареною водою до 200 мл.
Настій вживають внутрішньо, у теплому вигляді, за 15 - 20 хвилин до їжі.
Дорослим та підліткам призначають по 1/3 - ? склянки настою на прийом 2 - 3 рази на день. Дітям 1 - 12 років, залежно від віку, рекомендують вживати від 2 чайних ложок до ? склянки 2 рази на день. Жінкам у періоди вагітності та годування груддю рекомендують вживати по 2 столові ложки 3 рази на день.
Рекомендована тривалість курсу лікування – 20 - 25 днів. Повторні курси (не більше чотирьох на рік) проводять після 10 - 12-денної перерви.
Побічна дія. При індивідуальній підвищеній чутливості до будь-якого з компонентів препарату можливий розвиток місцевих алергічних реакцій (почервоніння та набряк шкіри, висипи, свербіж).
Протипоказання. Настій гірчака пташиного протипоказаний при індивідуальній непереносимості біологічно активних речовин, що містяться в лікарській рослинній сировині.
 
Передозування. Повідомлень щодо передозування препарату не надходило.
Особливості застосування. Перед вживанням настій рекомендується збовтувати.
Взаємодія з іншими лікарськими засобами. Невідома.
Умови та термін зберігання. Зберігати у сухому, прохолодному (8-15°С) та недоступному для дітей місці. Настій перед вживанням рекомендується збовтувати.
Термін придатності – 3 роки.
Приготовлений настій зберігають у прохолодному (8-15°С) місці не більше 2 діб.

