Prazimec-D 
таблетки для собак
Опис
Круглі плоскі таблетки від білого до блідо-жовтого кольору.
Склад 
Одна таблетка, масою 480 мг, містить діючі речовини:
празіквантел – 50 мг,
абамектин – 2мг.

Фармакологічна дія
АТСvet QP52AA51, QP54AA02
Дію препарату обумовлюють діючі речовини празіквантел і абамектин.
Празіквантел ефективний проти різних стадій розвитку цестод і більшості видів трематоди. Празіквантел, при контакті з зовнішньою оболонкою стьожкових гельмінтів, швидко всмоктується нею, викликаючи її пошкодження. У результаті порушується проникність клітинних мембран, підвищується дія кишкових ферментів господаря на зовнішню оболонку гельмінтів, збільшуються втрати глюкози, наступає загибель паразитів від енергетичного виснаження.

Абамектин стимулює виділення гама-аміномасляної кислоти (ГАМК) нервовими закінченнями нематод і підсилює зв’язування ГАМК із спеціальними рецепторами на нервових синапсах, у результаті чого відбувається переривання нервових імпульсів і загибель паразитів.
Застосування
Профілактика та лікування цестодозів у собак, спричинених:
- стьожковими червами (цестодами): Echinococcus granulosis (статевозрілі форми), Multiceps multiceps, Taenia hydatigena, T.ovis, T. Pisirformis, T.Taeiae, Dipylidium caninum (статевозрілі та нестатевозрілі форми), Diphyllobotrium latum, Hydatigera taeniaformis;
- плоскими червами (трематодами): Opistorchis felineus, Paragonimus westermani, P. Skrjabini, P. Kellicotti
- круглими червами (нематодами): Toxocara canis, Toxascaris leonine, Ancylostoma caninum, Unicinaria stenocephala, Trichuris vulpis, Strongyloides stercoralis, Dirofilaria immitis,  Filaroides osteri:
- кліщами: Ixodes ricinus, Rhipicephaius sanguineus, Dermaceptor reticulates, Sarcoptes canis, Otodectes cynotis, Notoedres spp., Demodex canis.
- комахами: Linognathus setosus (louse), Ctenocephalus canis (canine flea), Ctenocephalus felis (feline flea), Pulex irritans (human flea).
Дозування
Перорально (per os), з нерідким кормом.
Для профілактики: одна таблетка на 10 кг маси тіла одноразово один раз на рік.
Для лікування: по 1 таблетці на 10 кг маси тіла двічі з інтервалом 1 місяць.
Протипоказання
Не застосовувати препарат собакам породи Коллі, Шеллі та Бобтейл; цуценятам молодшим двотижневого віку, самкам за два тижні до родів; ослабленим та інфекційно хворим тваринам.
Не застосовувати більше чотирьох таблеток одноразово собакам масою тіла більше 40 кг.
Застереження
Обережно при застосуванні вагітним тваринам.
Форма випуску
Картонна коробка містить 2 блістери по 2 таблетки в кожному (4 таблетки в 1 коробці)
Зберігання
Зберігати в оригінальній упаковці при температурі від 15 до 25°С у місці захищеному від прямих сонячних променів.
Термін придатності -  3 роки.

Тільки для ветеринарного застосування!

Власник реєстраційного посвідчення:
ХЮВЕФАРМА АД, Болгарія

Виробник продукту:
Біовет АО, Болгарія

 
