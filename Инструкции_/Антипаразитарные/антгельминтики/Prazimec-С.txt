Prazimec-С
 таблетки для котів
Опис
Круглі плоскі таблетки від білого до блідо-жовтого кольору.

Склад
Одна таблетка, масою 60 мг, містить діючі речовини:
празіквантел – 6,25мг,
абамектин – 0,25мг.

Фармакологічна дія
АТСvet QP52AA51, QP54AA02
Дію препарату обумовлюють діючі речовини празіквантел і абамектин.
Празіквантел ефективний проти різних стадій розвитку цестод і більшості видів трематод. Празіквантел, при контакті з зовнішньою оболонкою стьожкових гельмінтів, швидко всмоктується нею, викликаючи її пошкодження. У результаті порушується проникність клітинних мембран, підвищується дія кишкових ферментів господаря на зовнішню оболонку гельмінтів, збільшуються втрати глюкози, наступає загибель паразитів від енергетичного виснаження.

Абамектин стимулює виділення гама-аміномасляної кислоти (ГАМК) нервовими закінченнями нематод і підсилює зв'язування ГАМК із спеціальними рецепторами на нервових синапсах, у результаті чого відбувається переривання нервових імпульсів і загибель паразитів.
Застосування
Профілактика та лікування хвороб котів, спричинених:
- cтьожковими червами (цестодами): Dipylidium caninum, Hydatigera taeniaformis, Mesocestoides lineatus, Taenia hydatigena T.Оvis, T. рisirformis, Echinococcus muitilocularis (experimental invasion), Diphyllobotrium erinacei (syn. Spirometra erinacei-europei), Diphyllobotrium latum, Joyeuxiella pasqualei;
- плоскими червами (трематодами): Opistorchis felineus, Paragonimus kellicotti, Alaria alata;
- круглими червами (нематодами): Toxocara cati (mystax), Aelurustrongylus abstrusus, Ancylostoma tubaeforme, A. braziliense, Thominx aerophilus (або Trichocephalus vulpis), Uncinaria stenocephala, Capillaria aerophila, Strongyloides stercoralis, Angyotrongylus vasorum;
- кліщами: Notoedres canis, Otodectes cynotis, Rhipicephalus bursa, Felocola subrostratus,  Ixodes ricinus;
- комахами: Ctenocephalus canis (felis).
Дозування
Перорально (per os), з твердою їжею.
Для профілактики: одна таблетка на 2,5 кг маси тіла одноразово.
Для лікування: 1 таблетка на 2,5 кг маси тіла проти ендопаразитів;
                      2 таблетки на 2,5 кг маси тіла проти ектопаразитів двічі з інтервалом 7-10 днів
Протипоказання
Не застосовувати препарат кошенятам-сосунам, кошенятам до 2-х місячного віку, вагітним самкам; ослабленим та інфекційно хворим тваринам.
Застереження
Обережно при застосуванні вагітним тваринам.
Форма випуску
Таблетки запаковані у алюмінієві блістери, 2 таблетки в одному блістері. Два блістери з настановою по застосуванню запаковані у індивідуальну коробку, 60 таких коробок запаковані в одну більшу картонну коробку.
Зберігання
Зберігати в оригінальній упаковці при температурі від 15 до 25°С у місці захищеному від прямих сонячних променів.
Термін придатності -  2 роки.
Тільки для ветеринарного застосування!
Власник реєстраційного посвідчення:
ХЮВЕФАРМА АД, Болгарія

Виробник продукту:
Біовет АО, Болгарія

 
