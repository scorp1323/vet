Амоксицилін Біовета 15 % ЛА ін.
Опис
Суспензія білого кольору.
Склад
100 мл препарату містять діючу речовину:
амоксициліну тригідрат – 17,221 г
Допоміжні речовини: бензиловий спирт, бутилгідрокситолуен, мігліол 840.
Фармакологічні властивості
Амоксицилін – напівсинтетичний антибіотик, належить до ?-лактамних антибіотиків. Характеризується широким спектром бактерицидної дії проти грампозитивних (Actinomyces spp., Bacillus anthracis, Clostridium spp., Corynebacterium spp., Erysipelothrix rhusiopathiae, Listeria monocytogenes, Staphylococcus spp., Streptococcus spp.) та грамнегативних мікроорганізмів (Actinobacillus spp., Bordetella bronchiseptica, E. coli, Salmonella spp., Fusobacterium spp., Haemophilus spp., Moaxella spp., Pasteurella spp., Proteus mirabilis). Не діє на пеніцилінутворювальні штами мікроорганізмів з родів Klebsiella і Enterobacter, а також Pseudomonas. Амоксицилін перешкоджає синтезу клітинних стінок бактерії, гальмуючи ферменти транспептидази і карбоксипептидази і викликаючи порушення осмотичного балансу, що призводить до загибелі бактерії на етапі росту. 
Застосування
 Лікування великої рогатої худоби, овець, свиней та собак при захворюваннях травного каналу  (ентерит, гастроентерит, гастроентероколіт та ін.), органів дихання (бронхіт, бронхопневмонію, риніт та ін.), шкіри та м’яких тканин (рани, абсцеси, артрит, флегмону, панарицію та ін.), органів сечостатевої системи (метрити, маститу, синдрому ММА та ін.), а також тварин хворих на септицемію, омфалофлебіти, артрит, що спричинені мікроорганізмами, чутливими до амоксициліну. 
Дозування
Внутрішньом’язово або підшкірно у дозі 1 мл на 15 кг маси тіла тварини одноразово (10 мг діючої речовини на 1 кг маси тіла). У разі необхідності вводять повторну дозу через 48 годин. Перед застосуванням ретельно струсити вміст флакону. 
Протипоказання
Підвищена чутливість до амоксициліну. Не застосовувати при інфекціях, викликаних бактеріями, що утворюють пеніциліназу.  
Не застосовувати одночасно з макролідними, тетрацикліновими антибіотиками, а також з хлорамфеніколом. Не змішувати з водними розчинами та іншими лікарськими препаратами.
Застереження
Для введення використовують тільки сухі стерильні шприці та голки. У випадку, якщо об’єм дози перевищує 20 мл, його необхідно розділити і ввести в різні місця. 
Забій тварин на м'ясо дозволяється через 15 (великої рогатої худоби, свиней та овець) та  8 діб (телят) після останнього застосування препарату. Споживання молока в їжу людям дозволяється через 3 доби після останнього введення препарату. Отримане, до зазначеного терміну, м'ясо утилізують або згодовують непродуктивним тваринам, залежно від висновку лікаря ветеринарної медицини. 
Форма випуску
Скляні флакони закриті гумовим корком під алюмінієву обкатку по 50 і 100 мл та пластикові флакони закриті гумовим корком під алюмінієву обкатку по 100, 250 і 500 мл.
Зберігання
Сухе, темне місце при температурі від 15°С до 25°С.
Термін придатності – 2 роки. 
Після першого відбору з флакону, препарат необхідно використати протягом 28 діб, за умов зберігання в темному місці при температурі від 2°С до 8°С. 
Для застосування у ветеринарній медицині!
Власник реєстраційного посвідчення та виробник готового продукту:


„Біовета”, а.с. 
Коменскего 212
683 23 Івановіце на Гане
Чеська республіка Bioveta, a.s.
Komenskeho 212
683 23 Ivanovice na Hane
Czech Republic
 
