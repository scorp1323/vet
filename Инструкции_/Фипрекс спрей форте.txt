Фипрекс спрей форте
Опис
Розчин від прозорого до світло-коричневого кольору із cпецифічним запахом.
Склад
100 мл препарату містять:
Фіпроніл – 0,5 г.
Фармакологічна дія
ATCvet QP53X15
Фармакологічні властивості препарату зумовлені властивостями діючої речовини. Фіпроніл, який входить до складу препарату, похідний піразолу з інсектицидною і акарицидною дією. Дія фіпронілу полягає в блокуванні каналу хлору під контролем гамааміномасляної кислоти (ГАМК), що викликає ураження центральної нервової системи ектопаразитів. Фіпроніл характеризується інсектицидною і акарицидною дією проти бліх (Ctenocephalides spp.), паразитоформних та коростяних кліщів (Rhipicephalus spp., Ixodes spp., Sarcoptes spp.) і вошей (Trichodectes spp., Felicola spp.) у собак і котів. 
Застосування
З метою профілактики і лікування собак та котів при ураженні блохами (Ctenocephalides spp.), паразитоформними та коростяними кліщами (Dermatocentor spp., Rhipicephalus spp., Ixodes spp., Sarcoptes scabei et canis) і вошами (Haematopinus canis). 
Дозування
Препарат наноситься на шкіру тварини з розрахунку 1,5-3 мл на 1 кг маси тіла (1-2 натиски на розпилювальну голівку для флаконів ємністю 250 мл та 3-6 натисків для флаконів ємністю 100 мл, що еквівалентно 7,5-15 мг фіпронілу на 1 кг маси тіла тварини).
Спосіб застосування: перед застосуванням перевести кришку спрея у положення ”ОN”, після чого обробляють тварину, направляючи струмінь розпилення з відстані 10-20 см на тулуб тварини проти росту шерсті. При обробці довгошерстних тварин необхідно попередньо скуйовдити шерсть. При нанесенні препарату в ділянці голови, а також при лікуванні молодих, неспокійних тварин, препарат попередньо наносять на допоміжні засоби (рукавиці, губка), і втирають у шерсть. 
Обробку проводять на відкритому повітрі або у добре вентильованих приміщеннях, витримують тварин до повного висихання шерстяного покрову. Препарат утворює захисний шар.
Препарат забезпечує захист собак від бліх до 3-х місяців і котів – до 2-х місяців, від кліщів – до 1 місяця. Повторне застосування препарату рекомендується проводити не раніше, ніж через місяць після останнього оброблення. 
Протипоказання
Не застосовувати цуценятам та кошенятам молодшим 2-денного віку.
Не використовувати для тварин, чутливих до фіпронілу. Не наносити препарат на уражену шкіру.
Не застосовувати з іншими інсектицидними препаратами. 
Застереження
Оброблення тварин проводити на відкритому повітрі або у добре вентильованих приміщеннях до повного висихання шерстяного покрову. Не дозволяти тваринам злизувати препарат, утримувати їх подалі від відкритого вогню і нагрівальних приладів. 
Не рекомендується купати тварин 48 годин до і після оброблення препаратом. 
Уникати попадання препарату в очі. Усі роботи з препаратом проводити в гумових рукавицях. Під час роботи забороняється курити, пити та приймати їжу.
Форма випуску
Спрей-факони по 100, 250 мл.
Зберігання
Зберігати у сухому, темному місці при температурі від 5 до 25 оС. 
Термін придатності - 2 роки.
Тільки для ветеринарного застосування!

Власник реєстраційного посвідчення і виробник продукту: 
Вет-Агро Сп з о.о., Польща 
