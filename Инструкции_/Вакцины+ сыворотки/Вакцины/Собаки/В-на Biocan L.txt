Biocan L вакцина інактивована проти лептоспірозу
Вакцина проти лептоспірозу у собак, інактивована.
Склад - 1 мл
Leptospira icterohaemorrhagiae інактив.                       мін. 1 x 107,0, макс. 1 x 109,0 бактерій
Leptospira canicola інактив.                                         мін. 1 x 107,0, макс. 1 x 109,0 бактерій
Leptospira grippotyphosa інактив.                                мін. 1 x 107,0, макс. 1 x 109,0 бактерій
Альгедратична суспензія
 Живильне середовище для культивування лептоспір
Фармацевтична форма
 Суспензія для ін’єкцій.

Імунологічні властивості
Після потрапляння в організм вакцинованої тварини антигени, що містяться у вакцині, розпізнаються як сторонні елементи, і в організмі активується ряд захисних механізмів (макрофаги, опсоніни, інтерлейкіни, B-лімфоцити тощо), внаслідок чого починають формуватися антитіла, специфічні проти антигенних детермінант, що містяться у вакцині. Вказані механізми повинні захищати від наступного розвитку інфекції після зараження.   
Імунітет розвивається через 14 днів після первинної вакцинації, а стійкий імунітет формується через 14 днів після ревакцинації. Тварин, які були провакциновані, ревакцинують з інтервалом 14 - 21 день таким чином, щоб ревакцинація цуценят була зроблена у віці мінімум 12 тижнів.
Для підтримання імунітету рекомендується щорічна ревакцинація. 
Імунізацію краще проводити навесні, зважаючи на те, що лептоспіри найбільш розповсюджені в кінці літа.   
 Третє застосування вакцини Біокан L рекомендується на 6-й місяць після основної імунізації для собак, які перебувають на території, зараженій ендемічними лептоспірами, або якщо не можна уникнути контакту собаки з водою (плавання, пиття), тобто при підозрі на високий ризик інфекції.
Види тварин 
 Собаки.

Показання до застосування 
 Для активної імунізації собак проти найбільш розповсюджених сероварів лептоспір у собак віком від 8 тижнів.

Протипоказання
 Загальні гіпертермічні захворювання.
Взаємодія з іншими засобами 
Вакцину Біокан L можна застосовувати окремо або одночасно з іншими вакцинами Біокан:
A) Вакцину Біокан L можна застосовувати в якості розчинника для інших ліофілізованих вакцин Біокан (напр., Біокан DHPPi, Біокан DP, Біокан P).
B)  Вакцину Біокан L можна застосовувати також в комбінації з рідкими вакцинами Біокан 
 (Біокан C, Біокан B, Біокан M Плюс, Біокан R або навіть з ліофілізованою вакциною Біокан DHPPi).
Особливі вказівки при вагітності, лактації 
 Сук не слід вакцинувати протягом останніх 2 тижнів вагітності, для того щоб захистити матір і плід від неприємних маніпуляцій.

Спосіб застосування та дози
1 мл незалежно від маси та породи тварини.
Метод застосування – підшкірно.
Вакцину Біокан L слід застосовувати у віці від 8 тижнів, ревакцинацію слід проводити через 14-28 днів таким чином, щоб ревакцинація була зроблена у віці мінімум 12 тижнів. Для підтримання постійного імунітету слід проводити щорічну ревакцинацію.
Рекомендована схема вакцинації
Схему вакцинації повинен визначати ветеринарний лікар в залежності від епізоотичної ситуації та рівня у вакцинованих тварин пасивного імунітету, отриманого через колостральні антитіла. 
Для підтримання постійного імунітету у вакцинованих тварин рекомендується проводити щорічну ревакцинацію. 

Вік цуценят Умови по інфекції 
Сприятливі Несприятливі по парвовірусу Несприятливі по чумі м’ясоїдних 
5 – 6 тижнів   Puppy (P) + C Puppy (DP, DHPPi) + C 
7 – 8 тижнів   Puppy (P) + C Puppy (DP, DHPPi) + C 
8 – 10 тижнів DHPPi + L DHPPi + L DHPPi + L 
12 – 16 тижнів DHPPi + LR (R) DHPPi + LR (R) DHPPi + LR (R) 
Щорічна ревакцинація DHPPi + LR (R) DHPPi + LR (R) DHPPi + LR (R) 

Примітки
Вакцини в дужках (P, R, DP, DHPPi) – можливість альтернативного застосування іншої вакцини серії Біокан.
 Вакцини, позначені:  +C, +L, +LR – можливість одночасного або комбінованого застосування з іншими вакцинами.
Подальші можливі вакцинації
Біокан M плюс – вакцина проти Microsporum canis для собак віком від 8 тижнів,
Біокан B – вакцина проти бореліозу для собак віком від 12 тижнів, 
 Біокан T – вакцина проти правцю для собак віком від 12 тижнів.
Побічні ефекти
У місці застосування вакцини можуть з’явитися місцеві реакції (розміром з горошину), які зникають самі по собі протягом 3 тижнів.   
 В рідких випадках можуть спостерігатися алергічні реакції.

Період виведення (каренції)
Не призначено для продуктивних тварин.

Спеціальні застереження для осіб і обслуговуючого персоналу, котрі застосовують ВІП 
У випадку ін’єкції препарату людині потрібно негайно звернутися до лікаря і показати упаковку і листівку-вкладку. 
Особливі заходи безпеки при поводженні з невикористаним ВІП, способи його знешкодження і утилізації
Будь-який невикористаний ветеринарний лікарський продукт або відходи, отримані від використання таких ветеринарних лікарських продуктів, слід утилізувати відповідно до місцевих вимог.
Термін придатності 
24 місяці 
Умови зберігання і транспортування
Зберігати в сухому темному місці при температурі від 2°С до8°C. Не заморожувати!
Упаковка
Пластикові коробки з 10 лунками: 10 x 1 мл вакцини Біокан L
Пластикові коробки з 20 лунками: 20 x 1 мл вакцини Біокан L
Пластикові коробки зі 50 лунками: 50 x 1 мл вакцини Біокан L
Пластикові коробки зі 100 лунками: 100 x 1 мл вакцини Біокан L
Правила відпуску
Відпускається за рецептом. 
Назва, місцезнаходження і місце здійснення діяльності власника реєстраційного посвідчення та виробника
Акціонерне товариство «Біовета», Коменскего 212, 683 23 Івановіце на Гане, Чеська республіка. 
Додаткова інформація
Якщо препарат не відповідає вимогам листівки-вкладки або виникли ускладнення, застосування цієї серії негайно припиняють і повідомляють Державний науково-контрольний інститут біотехнології і штамів мікроорганізмів (ДНКІБШМ) та постачальника (виробника). Одночасно з посланцем у ДНКІБШМ направляють, відповідно до “Вказівки про порядок пред’явлення рекламацій на біологічні препарати, що призначені для застосування у ветеринарній медицині” від 03.06.98 № 2 три нерозкриті флакони цієї серії препарату за адресою: 03151, м. Київ, вул. Донецька, 30, ДНКІБШМ.
