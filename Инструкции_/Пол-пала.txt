Пол-пала (Pol-pala)
Загальна характеристика: 

міжнародна назва: aervae lanatae;

основні фізико-хімічні властивості: листя, суцвіття, квітки, плоди, шматочки стебел, коренів різної форми, колір сірувато-зелений, запах специфічний; 

склад: ерви шерстистої трава. 

Форма випуску. Трава.

Фармакотерапевтична група. Рослинні препарати з діуретичним ефектом.

Код АТС С08В Х10**.

Фармакологічні властивості. Трава ерви шерстистої (пол-пала) містить флавоноїди, полісахариди, слиз, органічні кислоти, дубильні речовини, кумарини, сапоніни. Препарати пол-пали мають діуретичний та салуретичний ефект, який супроводжується збільшенням виділення іонів натрію, деякою мірою й іонів калію, зниженням вмісту сечовини.

Показання для застосування:

запальні захворювання нирок і сечовивідних шляхів (пієлонефрити, цистити, уретрити);

сечокам’яна хвороба.

Спосіб застосування та дози. 5 г (2 столові ложки) трави кладуть в емальований посуд, заливають 200 мл (1 склянка) кип’яченої води кімнатної температури, закривають кришкою і настоюють на киплячій водяній бані 15 хв. Охолоджують при кімнатній температурі 45 хв., проціджують, залишок віджимають до процідженого настою. Настій доводять кип’яченою водою до 200 мл. Дорослі приймають у теплому вигляді по ? - ? склянки 2 - 3 рази на день, за 15 - 20 хв. до їжі. Діти, за рекомендацією лікаря, залежно від віку – від 1 столової ложки до ? склянки 2 - 3 рази на день, за 15 - 20 хв. до їжі. Курс лікування становить 10 - 30 днів. Перед вживанням настій рекомендується збовтувати.

Побічна дія. Нудота, алергічні реакції.

Протипоказання. Індивідуальна непереносимість речовин, що містяться в лікарському засобі.

Передозування. Не спостерігалося.

Особливості застосування. Приймають у теплому вигляді, за 15 - 20 хв. до їжі.

Взаємодія з іншими лікарськими засобами. Не вивчена.

Умови та термін зберігання. Зберігати у сухому, захищеному від світла та недоступному для дітей місці. Приготований настій – у прохолодному місці не більше 2 діб.

Термін придатності - 3 роки. Не застосовувати після закінчення терміну придатності, зазначеного на упаковці.
