Biocan DP вакцина жива проти чуми та парвовірозу
Назва ветеринарного препарату
Вакцина жива проти чуми м’ясоїдних та парвовірозу собак.
Склад
1 мл вакцини (ліофілізований компонент) містить:
вірус Febris contagiosae canis             мін. 103,0 TCID50, макс. 104,8 TCID50;
парвовірус Enteritidis canis                мін. 104,5 TCID50, макс. 106,0 TCID50;
живильне середовище для ліофілізації           до 1 мл.
Розчинник - вода для ін’єкцій                      1 мл.
Фармацевтична форма
Вакцина у формі ліофілізату, яка розчиняється розчинником - вода для ін’єкцій.
Імунобіологічні властивості
 Після потрапляння в організм вакцинованої тварини антигени, що містяться у вакцині, розпізнаються як сторонні елементи, і в організмі активується ряд захисних механізмів (макрофаги, опсоніни, інтерлейкіни, B-лімфоцити тощо), внаслідок чого починають формуватися антитіла, специфічні проти антигенних детермінант, що містяться у вакцині. Вказані механізми повинні захищати від подальшого розвитку інфекції після зараження. Максимальний рівень антитіл досягається через 14 – 28 днів після вакцинації та зберігається протягом щонайменше 12 місяців.
Вид тварин
Собаки.
Показання до застосування
Для активної імунізації проти чуми м’ясоїдних та парвовірозу собак віком від 6 тижнів.
Протипоказання
 Загальні хвороби, що супроводжуються лихоманкою.
Застереження при застосуванні
Вакцинувати можна лише клінічно здорових тварин з хорошим ступенем вгодованості. Дегельмінтизацію слід проводити не менш ніж за 10 днів до вакцинації. Вакцинованих тварин не слід тренувати або піддавати фізичним навантаженням протягом одного тижня після вакцинації. В рідкісних випадках після вакцинації може спостерігатися підвищення температури та тимчасова анорексія. У виняткових випадках можуть спостерігатися алергічні реакції. Вакцину слід використати відразу після розчинення.
Взаємодія з іншими засобами
Вакцину Біокан ЧП можна застосовувати окремо або одночасно з іншими вакцинами серії Біокан відповідно до рекомендованої схеми вакцинації або в комбінації з рідкими вакцинами Біокан (LR, C, R, L).
Особливі вказівки при вагітності, лактації
Не відомо про негативний вплив на собак в період вагітності або лактації.
Спосіб застосування та дози
Доза складає 1 мл незалежно від віку, маси та породи тварини. Першу вакцинацію можна проводити у віці шести тижнів. Застосовують підшкірно, переважно в область за лопаткою.
Рекомендована схема вакцинації:
Схему вакцинації повинен визначати ветеринарний лікар в залежності від епізоотичної ситуації та рівня у вакцинованих тварин пасивного імунітету, отриманого через колостральні антитіла. Тварин, які були вакциновані у віці до 12 тижнів, слід ревакцинувати з інтервалом 14–21 день, при цьому останню ревакцинацію слід проводити у віці 13 тижнів і старше. Для підтримання постійного імунітету рекомендується щорічна ревакцинація.

Вік цуценят Епізоотична ситуація щодо захворювання 
Благополучні Неблагополучні по парвовірозу собак Неблагополучні по чумі м’ясоїдних 
5–6 тижнів
  
 Puppy (P) + C
 Puppy (DP, DHPPi) + C
 
7–8 тижнів
  
 Puppy (P) + C
 Puppy (DP, DHPPi) + C
 
8–10 тижнів
 DHPPi + L
 DHPPi + L
 DHPPi + L
 
12–16 тижнів
 DHPPi + LR (R)
 DHPPi + LR (R)
 DHPPi + LR (R)
 
Щорічна ревакцинація
 DHPPi + LR (R)
 DHPPi + LR (R)
 DHPPi + LR (R)
 

Вакцини в дужках (P, R, DP, DHPPi) – можливість альтернативного застосування іншої вакцини серії Біокан.
Вакцини, позначені: +C, +L, +LR – можливість одночасного або комбінованого застосування з іншими вакцинами.
Подальші можливі вакцинації: 
Біокан M плюс – вакцина проти Microsporum canis для собак віком від 8 тижнів;
Біокан B – вакцина проти бореліозу для собак віком від 12 тижнів;
Біокан T – вакцина проти правцю для собак віком від 12 тижнів.
Побічні ефекти
Не відома.
Період виведення (каренції)
Не призначено для продуктивних тварин.
Спеціальні застереження для осіб і обслуговуючого персоналу, котрі застосовують ВІП
У випадку ін'єкції препарату людині потрібно негайно звернутися до лікаря і показати упаковку і листівку-вкладку.
Особливі заходи безпеки при поводженні з невикористаним ВІП, способи його знешкодження і утилізації
Будь-який невикористаний ветеринарний лікарський засіб або відходи, отримані від використання таких ветеринарних лікарських засобів, слід утилізувати відповідно до місцевих вимог.
Термін придатності
24 місяці. Вакцину слід використати відразу після розчинення.
Умови зберігання і транспортування
Зберігати в сухому темному місці при температурі від 2 oC до 8 oC.
Упаковка
Пластикові коробки з 10 лунками: 5x1 мл вакцини Біокан ЧП + 5x1 мл розчинника.
Пластикові коробки з 20 лунками: 10x1 мл вакцини Біокан ЧП + 10x1 мл розчинника.
Пластикові коробки зі 100 лунками: 50x1 мл вакцини Біокан ЧП + 50x1 мл розчинника.
Правила відпуску
Без рецепту.
Назва, місцезнаходження і місце здійснення діяльності власника реєстраційного посвідчення та виробника
Акціонерне товариство “Біовета”, Коменскего 212, 683 23 Івановіце на Гане, Чеська республіка.
Додаткова інформація
Якщо препарат не відповідає вимогам листівки-вкладки або виникли ускладнення, застосування цієї серії негайно припиняють і повідомляють Державний науково-контрольний інститут біотехнології і штамів мікроорганізмів (ДНКІБШМ) та постачальника (виробника). Одночасно з посланцем у ДНКІБШМ направляють, відповідно до “Вказівки про порядок пред’явлення рекламацій на біологічні препарати, що призначені для застосування у ветеринарній медицині” від 03.06.98 № 2 три нерозкриті флакони цієї серії препарату за адресою 03151, м. Київ, вул. Донецька, 30, ДНКІБШМ.
